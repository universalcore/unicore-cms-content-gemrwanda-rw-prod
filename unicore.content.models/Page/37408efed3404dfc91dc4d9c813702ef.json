{
  "subtitle": "", 
  "description": "Dore ibiganiro tuzumva muri iki cyumweru kuri radio", 
  "language": "kin_RW", 
  "title": "Tuzumva Iki?", 
  "primary_category": "897920189e414751b7cc7207d05574b6", 
  "created_at": "2015-05-22T04:20:34+00:00", 
  "featured_in_category": false, 
  "modified_at": "2016-04-10T15:40:12.907903+00:00", 
  "_version": {
    "package_version": "1.2.0", 
    "language_version": "2.7.6", 
    "language_version_string": "2.7.6 (default, Mar 22 2014, 23:03:41) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": null, 
  "content": "Mu kiganiro \u201cNi Nyampinga\u201d cyo kuri uyu wa Gatatu tariki ya 6 Mata, tuzaganira n\u2019umukobwa warebye ibibazo biri aho atuye hanyuma akabishakira ibisubizo. Uti byagenze gute? Uyu \u201cNi Nyampinga\u201d witwa Lilian, ufite imyaka 27, yitegereje ibibazo abahinzi bahura na byo, nko kubura amakuru ku bijyanye n\u2019amasoko, amabanki ndetse n\u2019ibindi; hanyuma akora urubuga rw\u2019ikoranabuhanga rukoreshwa kuri telefoni ngendanwa iyo ari yo yose, rufasha abahinzi kubona bene ayo makuru baba bakeneye.\r\n \r\nUru rubuga Lilian yarwise M-Ahwiii. Niba ushaka kumenya byinshi ku kuntu yatekereje kuruhanga, hamwe n\u2019icyo rumariye abarukoresha, tega amatwi ikiganiro \u201cNi Nyampinga\u201d cyo kuwa Gatatu.\r\nIkindi kandi, muri iki kiganiro tuzanabagezaho n\u2019ikegeranyo ku bijyanye n\u2019imbuga nkoranyambaga, hamwe n\u2019uko zikora.\r\n \r\nIkiganiro cyacu cyo kuwa Gatanu, tuzakibagezaho twamaze kugera mu cyumweru cyahariwe kwibuka jenoside yakorewe abatutsi muri Mata 1994. Uwo munsi, tuzaganira ku ruhare rw\u2019indirimbo zo kwibuka. Abahanzi Munyanshoza, Bonhomme na Mariya Yohani bazatuganiriza ku kamaro babona ibihangano byabo bigira mu gufasha abantu kwibuka. Impuguke muri komisiyo y\u2019igihugu yo kurwanya jenoside na yo izatubwira uburyo indirimbo zifasha abantu kwibuka ababo bazize jenoside.\r\n \r\nKuwa Gatandatu tariki ya 9 Mata, tuzongera kumva ikiganiro ku kamaro indirimbo zigira n\u2019uko zifasha abantu mu gihe cyo kwibuka jenoside yakorewe abatutsi. Uwo munsi tuzavuga kandi no ku bindi byinshi bizagufasha kumenya uko wamenya ubwawe ko ufite ibimenyetso by\u2019ihungabana; ndetse n\u2019icyo wakora. Ikindi kandi, muri iki kiganiro, uzanamenya uko wafasha umuntu wagize ikibazo k\u2019ihungabana.\r\n \r\nMuri iki cyumweru kandi na bwo, tuzabasigira umukoro nk\u2019uko mumaze kubimenyera. Uwo mukoro uzaba ubasaba kureba aho mutuye, mukegera nk\u2019umuntu mukuru wacitse ku icumu, cyane cyane nk\u2019umukecuru cyangwa umusaza w\u2019inshike, hanyuma mukamuba hafi mumufasha, bitewe n\u2019icyo akeneye.\r\n \r\nDukomeze kwibuka jenoside yakorewe abatutsi, turwanya ingengabitekerezo ya jenoside.\r\n \r\n\r\n[Dore amasaha n'amaradio ikiganiro NN kinyuriraho][1]\r\n\r\n\r\n  [1]: http://rw-gemrwanda.apollo.unicore.io/content/detail/003624ac1c74483caa3df8dc1b3f7aa4/", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 152, 
  "image_host": "http://thumbor.unicore.io", 
  "slug": "this-week-on-radio", 
  "uuid": "37408efed3404dfc91dc4d9c813702ef"
}