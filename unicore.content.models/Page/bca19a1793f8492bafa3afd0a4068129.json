{
  "subtitle": "Impinduka zikomeye ziri kubaho mu mubiri", 
  "description": "Impinduka zikomeye ziri kubaho mu mubiri", 
  "language": "kin_RW", 
  "title": "\"Kugira amaraso ashyushye\" bisobanura iki?", 
  "primary_category": "32da3de0f0404fddaf4f28137c2ee64c", 
  "created_at": "2015-11-18T13:39:47+00:00", 
  "featured_in_category": true, 
  "modified_at": "2015-11-23T09:40:05.122532+00:00", 
  "_version": {
    "package_version": "1.4.4", 
    "language_version": "2.7.6", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": null, 
  "content": "Ese ko nkunda kumva bavuga ngo inkumi n\u2019abasore bagira amaraso ashyushye, bivuga iki? Ese ni byo? Nitwa Brandine, mfite imyaka 18, ntuye i Nyagatare. \r\n\r\nBrandine, reka noye kuvuga ngo inkumi n\u2019abasore, ahubwo nongereho ngo abangavu n\u2019ingimbi. Abangaba imibiri yabo itangira guhinduka, ngo barekeraho kuba abana batangire guhinduka abantu bakuru. Bityo, imibiri yabo itangira kuvubura imisemburo itari isanganywe. Iyi misemburo ni yo ituma aba bangavu n\u2019ingimbi batangira kugira impinduka ku miterere y\u2019umubiri wabo, hamwe no mu myitwarire bagaragaza. \r\n\r\nIyi myitwarire ihinduka, irimo nko kuvumbura imikorere y\u2019imyanya myibarukiro yabo. Ikindi kandi baba bafite amatsiko menshi cyane. Ndetse, bamwe batangira kwiyumvamo ubushake bwo kuba bagerageza gukora imibonano mpuzabitsina. Nyamara,baba bakiri bato, ibice by\u2019umubiri byerekeza ku kororoka ari bwo biri gukura, bitaragera ku rugero rwo gukura ruhagije. \r\n \r\nMuri iyi myaka y\u2019ubugimbi n\u2019ubwangavu, kumvikana n\u2019ababyeyi kuri bamwe biragora, kuko baba batabona ibintu kimwe na bo.  \r\n \r\nIyo myitwarire bagira iba isa n\u2019aho idasanzwe rero, hamwe n\u2019izo mpinduka ziba mu mikorere y\u2019imibiri y\u2019abangavu n\u2019ingimbi, ni byo bituma hakoreshwa iyi mvugo ngo: \u201cbafite amaraso ashyushye\u201d. ", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 3, 
  "image_host": "http://thumbor.unicore.io", 
  "slug": "kugira-amaraso-ashyushye-bisobanura-iki", 
  "uuid": "bca19a1793f8492bafa3afd0a4068129"
}