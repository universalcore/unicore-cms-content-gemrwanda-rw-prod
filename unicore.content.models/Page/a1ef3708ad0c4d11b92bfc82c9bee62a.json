{
  "subtitle": "Izi mpinduka zose ziterwa na... ", 
  "description": "Izi mpinduka zose ziterwa na... ", 
  "language": "kin_RW", 
  "title": "Kuki imibiri y'abakobwa ihinduka?", 
  "primary_category": "32da3de0f0404fddaf4f28137c2ee64c", 
  "created_at": "2015-11-18T13:17:48+00:00", 
  "featured_in_category": true, 
  "modified_at": "2015-11-23T09:39:39.833961+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": null, 
  "content": "Mbona iyo abakobwa bageze mu bwangavu bamwe imiterere y\u2019umubiri wabo ihinduka bakabyibuha ibice bimwe by\u2019umubiri (nk\u2019amatako), amabere akamera, abandi bagakomeza kuba bato. Ibyo biterwa n\u2019iki? Ese ni byo ko abakomeza kugira urubavu ruto babyara biruhije cyangwa babazwe iyo babaye abagore? Ndi Umurerwa, mfite imyaka 18 ntuye i Karongi. \r\n\r\nIzi mpinduka zose zikomoka ku misemburo kandi nizo zigaragaza ko umukobwa ari kuva mu bwana aba mukuru.\r\n \r\nUmurerwa rero, ni byo koko, abakobwa iyo bageze mu bwangavu imiterere y\u2019umubiri wabo irahinduka, kandi si yo ihinduka gusa. Ijwi rirahinduka, amabere akamera, insya, inshakwaha, kujya mu mihango bigatangira, n\u2019ibindi.\r\n\r\nIyi misemburo rero ni yo ituma izi mpinduka zose zibaho, ibi bikaba ibimenyetso byerekana ko umukobwa ari kuva mu bwana, yerekeza ku kuba umuntu mukuru.  \r\n\r\nKuba rero abakobwa bose badafite imibiri iteye kimwe, bigenda biterwa n\u2019ingano y\u2019imisemburo buri mukobwa yifitemo. Buri wese ntanganya n\u2019undi, buri muntu arihariye. Uko batanganya amabuno, ni ko usanga batanganya amabere, ni ko usanga bamwe ari barebare abandi bakaba bagufi, buri muntu aba ateye ukwe.  \r\n \r\nIkindi nakubwira ni uko umukobwa aramutse akuze, akagera igihe cyo kuba umugore, akifuza gushinga urugo ngo abone umuryango we, ibi abigezeho agifite urubavu ruto, ntabwo biba bivuga ko najya kubyara azabyara bamubaze. Oya. Hari n\u2019abagore babyibushye babyara bababaze. \r\n \r\nHari impamvu nyinshi zatuma kwa muganga umugore abyara abamubaze. Urugero, ni uburyo umwana ameze mu nda. Kuba yicaye, yitambitse, cyangwa se urureri rumwizingiye mu ijosi. \r\n\r\nHari n\u2019ibindi kwa muganga bareba, bakamenya niba umugore ugiye kubyara bamubaga. Ese umwana ni munini? Ese umugore afite ibise bimeze neza? Afite ingufu zo kuzasunika umwana agasohoka? N\u2019ibindi byinshi. \r\n\r\nIbi rero, umugore yaba afite urubavu ruto cyangwa abyibushye, yaba afite amabuno cyangwa atayafite, hari igihe biba ngombwa ko bamubaga. ", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 2, 
  "image_host": "http://thumbor.unicore.io", 
  "slug": "kuki-imibiri-yabakobwa-ihinduka", 
  "uuid": "a1ef3708ad0c4d11b92bfc82c9bee62a"
}