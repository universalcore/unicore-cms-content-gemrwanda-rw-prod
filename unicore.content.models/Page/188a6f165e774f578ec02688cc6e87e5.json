{
  "subtitle": "", 
  "description": "\"Ntabwo natinyaga gukina n'abahungu\"", 
  "language": "kin_RW", 
  "title": "Uko urukundo n'impano mfite muri ruhago byampesheje kwigira ubuntu", 
  "primary_category": "fcb4fcdc99164b7d87a4148fb5b23cf5", 
  "created_at": "2016-02-22T07:51:19+00:00", 
  "featured_in_category": true, 
  "modified_at": "2016-03-01T10:33:02.957116+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": null, 
  "content": "Nitwa Agatha Iririkumutima, mfite imyaka 15 y\u2019amavuko nkaba ndi umukinnyi w\u2019umupira w\u2019amaguru. Bitewe n\u2019urukundo ndetse n\u2019ubushake bwo guteza imbere impano yanjye, ubu nigira ubuntu mu ishuri ryisumbuye rya Mutunda muri Segiteri ya Mbazi mu Karere ka Huye. Ubu niga mu mwaka wa mbere. Mbana na mama wanjye nkaba ndi umwana wa kane mu muryango wanjye, abavandimwe banjye ni abakobwa babiri n\u2019 umuhungu umwe. \r\n\r\nGukina ruhago byari ibintu bisanzwe kuri njye. Mu gihe abahungu duturanye muri Segiteri ya Kibeho mu Karere ka Nyaruguru babaga bagiye gukina, narabakurikiraga. Ntabwo natinyaga gukina n\u2019abahungu. Nakundaga ruhago, nta bindi. \r\n\r\nUbwo nari mfite imyaka 12 niga mu mwaka wa kane w\u2019amashuri abanza, nagerageje kujya mu ikipe ku ishuri ribanza rya Saint Paul ry\u2019I Kibeho. Maze kumenya ko banyemereye, nahise menya ko umwuga wo gukina ruhago utangiye ubwo. Ubwo natangiye gukina mu marushanwa n\u2019andi makipe yo mu mashuri abanza yo muri ako gace. Ubuhanga bwanjye bwatangiye gutangaza benshi, nuko nyuma y\u2019imyaka ibiri, ntoranywa kujya mu ikipe yo mu karere yahuriragamo abakinnyi b\u2019abahanga bo mu Karere ka Nyaruguru.\r\n\r\nTwaje gutumirwa mu marushanwa mu Ntara y\u2019Iburasirazuba, yagombaga guhuza amakipe akomeye yo mu gihugu. Nk\u2019uko bisanzwe nakoranye umurava. Nyuma y\u2019umwe mu mikino, Umuyobozi w\u2019ishuri ryisumbuye rya Matunda aranyegera ambwira ko yatangajwe n\u2019imikinire yanjye. Yansabye kuza kwiga mu kigo cye, ahita anyemerera ko nzigira ubuntu.\r\nNarabyemeye hanyuma njya I Mutunda ari naho nkiga ubu. Ikipe yacu yitwa \u201cLes Lionnes\u201d, bisobanura \u201cIntare z\u2019Ingore\u201d mu Kinyarwanda. Ubwo natangiraga, twakinaga n\u2019amakipe yo muri ako gace gusa, kandi tugatwara ibikombe. Twaje kuzamurwa mu cyiciro cya mbere, none ubu duhangana n\u2019amakipe akomeye yo mu mashuri yose yo mu Rwanda. Rimwe nigeze no kujya gukinana n\u2019ikipe yanjye ku rwego mpuzamahanga mu Burundi mu biruhuko by\u2019umwaka ushize. \r\n\r\nNifuza kuzaba umukinnyi w\u2019icyamamaze, kandi nizera ko bishoboka cyane. Inama nagira abandi bakobwa ni ukwitanga no gushishikara mu gihe bakurikiye inzozi zabo. Iyo ukoresha impano zawe ku kigero cyo hejuru, uba uri kwiremera amahirwe azagufasha kugera ku hazaza h\u2019ubuzima bwawe. \r\n\r\n**AHO NKOMOKA BARAMFASHIJE CYANE**\r\n \r\nAgatha ashyigikiwe n\u2019abantu benshi kubera ukuntu atagira ubwoba n\u2019uko ashishikazwa no kugera ku ntsinzi.\r\n\r\nSandrine Mukashyaka, Kapiteni w\u2019ikipe \u201cLes Lionnes\u201d agira ati: \u201cIkipe yacu yateye imbere cyane, kandi byose tubikesha uko abayobozi b\u2019ikigo bazana izindi mpano nshya ndetse bakazishyigikira. Buri wese yemera ukuntu Agatha ari umuhanga cyane. Twanamuhimbye \u2018Messi\u2019, izina ry\u2019umukinnyi w\u2019icyamamare wa Barcelona\u201d.\r\n\r\nPatrice Cyubahiro, umucungamutungo w\u2019ishuri ryisumbuye rya Mutunda nawe ati: \u201cBidutera ishema nk\u2019abayobozi iyo dufashije abana b\u2019abakobwa guteza imbere impano zabo ari nako tubaha uburezi bukwiriye, kandi iki ni ikintu cyari kubagora kubona iyo badahabwa imyanya hano. Iyo ababyeyi, abaturanyi n\u2019abarimu bashyize hamwe bagafasha abana b\u2019abakobwa, hari ibintu byinshi byiza bageraho\u201d.", 
  "source": null, 
  "featured": false, 
  "author_tags": [], 
  "image": "468db9b5da2144d2ae2b0913dfad5fc4", 
  "published": null, 
  "position": 2, 
  "image_host": "http://thumbor.unicore.io", 
  "slug": "uko-urukundo-nimpano-mfite-muri-ruhago-byampesheje-kwigira-ubuntu", 
  "uuid": "188a6f165e774f578ec02688cc6e87e5"
}