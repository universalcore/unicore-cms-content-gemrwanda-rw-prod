{
  "subtitle": "", 
  "description": "Umwe afata undi nk'inshuti ye magara", 
  "language": "kin_RW", 
  "title": "Papa yambereye inshuti", 
  "primary_category": "fcb4fcdc99164b7d87a4148fb5b23cf5", 
  "created_at": "2016-02-08T06:48:44+00:00", 
  "featured_in_category": false, 
  "modified_at": "2016-02-16T12:08:59.041362+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": null, 
  "content": "Chantal Mukandayisenga w\u2019imyaka 18 y\u2019 amavuko yiga mu mwaka wa gatatu w\u2019amashuri yisumbuye kuri Groupe Scolaire Saint Albert mu Karere ka Kamonyi. Ni umwana wa gatatu mu muryango w\u2019abana batandatu, bakaba batuye mu Mudugudu wa Ruhaha muri ako karere. Mu by\u2019ukuri Chantal aracyari muto, ariko afite umuntu mukuru w\u2019 inshuti idasanzwe, uwo ni papa we, Desibarde Habingabwa. Umubano wabo urenze kuba umwe ari papa undi akaba umukobwa we, ahubwo umwe afata undi nk\u2019inshuti magara, kandi buri umwe agirira akamaro undi.\r\n\r\nHari ikintu kidasanzwe Desibarde yakoreye Chantal kugirango abe umukobwa wihagazeho kandi ushoboye: yamufashije gutangira ubworozi bw\u2019amatungo magufi amuha ikibwana cy\u2019ingurube. Uretse kuba ibi bifasha Chantal kwigurira icyo akeneye, byanamufashije kugira ishyaka no kwiyizera bizamufasha gutegura ejo hazaza he. \r\n\r\nChantal yagize ati: \u201cIntego yanjye ni ugushyiramo imbaraga nkarangiza amashuri hanyuma nkafasha umuryango wanjye nk\u2019uko nabo bamfashije. Sinshobora kwitesha aya mahirwe nagize\u201d.\r\n\r\nKu rundi ruhande Desibarde avuga ko atewe ishema n\u2019umukobwa we kandi yishimira cyane umubano mwiza bafitanye. Ati: \u201cNshimishwa cyane n\u2019ukuntu Chantal akunda ishuri ndetse akananyubaha. Akunda kunyisanzuraho kandi akambwira byose. Ambwira ibimushimishije ndetse n\u2019ibimubangamiye. Icyizere angirira gituma mparanira kumwereka ko nanjye mwizera kandi ko mukunda. Namuhaye rimwe mu matungo yanjye kugirango abashe kugira ibyo yifasha nko kwigurira imyenda myiza, amavuta yo kwisiga n\u2019ibindi bikenerwa n\u2019abangavu\u201d.\r\n\r\nDesibarde ashishikariza ababyeyi gutekereza ku mubano bagirana n\u2019abakobwa babo. Abagira inama yo kujya baganira n\u2019abakobwa babo, bakabagira inama ku bibazo bahura nabyo mu buzima bwa buri munsi. Yemera kandi ko ababyeyi bakwiriye kwita ku burezi bw\u2019abana babo.", 
  "source": null, 
  "featured": false, 
  "author_tags": [], 
  "image": "caeb7b112ea844c99ca4d702e1982d7e", 
  "published": null, 
  "position": 1, 
  "image_host": "http://thumbor.unicore.io", 
  "slug": "ubushuti-hagati-y-umugabo-numukobwa-we", 
  "uuid": "f5588edda69b4f72ba62ee093b87c812"
}