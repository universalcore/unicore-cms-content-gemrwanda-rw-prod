{
  "subtitle": "Kuganira na mama wawe bizagufasha kumenya impinduka zizakubaho nugera mu bwangavu", 
  "description": "Kuganira na mama wawe bizagufasha kumenya impinduka zizakubaho nugera mu bwangavu", 
  "language": "kin_RW", 
  "title": "Nganirizwa na Mama", 
  "primary_category": "fcb4fcdc99164b7d87a4148fb5b23cf5", 
  "created_at": "2015-11-04T10:45:35.400973+00:00", 
  "featured_in_category": true, 
  "modified_at": "2015-11-18T13:33:52.810237+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": null, 
  "content": "Ubusanzwe ababyeyi ntibakunda kuganiriza abana babo ku mpinduka ziba zizababaho mu bwangavu. Abakobwa bake ni bo bagira amahirwe yo kubona ibisobanuro nyakuri mbere y\u2019uko za mpinduka zitangira kubabaho. Kelia na Nicole, bo bagize ayo mahirwe. \u201cNi Nyampinga\u201d twarabaganirije, ngo batubwire inyungu zo kuganirizwa hakiri kare.\r\n\r\nKelia afite imyaka 11. Atuye mu Karere ka Bugesera. Kelia yagize amahirwe yo kuganirizwa na mama we ku kuntu umubiri we uzahinduka nagera mu bwangavu. Byongeye kandi, yagize amahirwe yo kwitabira gahunda y\u2019abana b\u2019abakobwa bafite hagati y\u2019imyaka I0 na 12 yitwa \u201c12+\u201d. Iyi ni gahunda bashyiriweho, kugira ngo ibahe ubumenyi butandukanye buzabagirira akamaro mu buzima bwabo bwa buri munsi, harimo n\u2019ubuzima bw\u2019imyororokere.\r\n\r\nKelia asobanura ubwangavu atya: \u201cIki ni igihe umwana w\u2019umukobwa aba atangiye kugira impinduka zitandukanye ku mubiri we. Muri zo harimo kumera amabere, kujya mu mihango, kumera insya n\u2019izindi.\u201d \r\n\r\nKelia avuga ko nta bwoba bimuteye kuba yitegura kwinjira mu bwangavu. Ati \u201cUbwangavu nabuganirijweho na mama, ndetse mbusobanurirwa n\u2019abafashamyumvire bo muri gahunda ya 12+\u201d. Kelia, ngo ibi byatumye amenya uko azitwara nagera mu bwangavu. \r\n\r\nNicole we, ni umukobwa w\u2019imyaka 20 y\u2019amavuko. Atuye mu Karere ka Gicumbi. Nicole yatubwiye ko ngo yinjira mu bwangavu bitamugoye, kuko ngo iwabo bari barabimuganirijeho. Ikindi kandi ngo yari yarabibwiwe mu mahugurwa yahawe n\u2019abagide.\r\nAganira na \u201cNi Nyampinga\u201d yaratubwiye, ati \u201cngeze mu bwangavu, ikintu cyanshimishije cyane kurusha ibindi ni ukumera amabere, kuko nabonaga abandi bayafite nkumva nanjye ndayashaka\u201d.  \r\n\r\nKuba Nicole yaragize ubumenyi hakiri kare, ngo byamufashije guca mu gihe cy\u2019ubwangavu yishimiye impinduka ziri kumubaho, kuko yari abizi neza ko atangiye kuva mu bwana yerekeza ku kuba mukuru. \r\n\r\nNicole yasoje agira ati \u201cntibyari bikwiriye ko ababyeyi bataganiriza abana babo. Ni iby\u2019ingenzi cyane guha ubumenyi umwana ku bwangavu mbere yo kubwinjiramo, bituma umwana abugeramo nta kimutunguye\u201d.", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 1, 
  "image_host": "http://thumbor.unicore.io", 
  "slug": "nganirizwa-na-mama", 
  "uuid": "fc9465072c5c4d26bb4b0cac9079a9b8"
}