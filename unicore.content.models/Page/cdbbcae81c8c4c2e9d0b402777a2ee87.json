{
  "subtitle": "", 
  "description": "Kugira ngo ugire uruhu rwiza rwo mu maso, ni byiza kurufata neza. Dore uko wabigenza.", 
  "language": "kin_RW", 
  "title": "Fata neza uruho rwo mu maso", 
  "primary_category": "32da3de0f0404fddaf4f28137c2ee64c", 
  "created_at": "2016-04-10T16:12:16+00:00", 
  "featured_in_category": true, 
  "modified_at": "2016-04-18T08:24:07.358709+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": null, 
  "content": "Si ngombwa gushakisha amavuta ahenze yo kwisiga. Ni yo mpamvu \u201cNi Nyampinga\u201d twagushakiye uburyo wakoresha ngo ufate neza uruhu rwawe, kandi ukoresheje ibintu ushobora kubona ku buryo bworoshye.\r\n\r\nBanza umenye uko uruhu rwawe rumeze. Ese rufite amavuta menshi? Mu yandi magambo, ukunda kuyaga cyane? Cyangwa rufite amavuta make, ari byo kuvuga ko uhora usa n\u2019uwumagaye? Ese ufite uruhu rusanzwe? Icyo gihe bigasobanura ko udakunda kuyaga cyane, kandi ntiwumagare.\r\n\r\n**UBURYO BWA MBERE**\r\n\r\nNiba uruhu rwawe rufite amavuta menshi mu maso:\r\n\r\n1.        Fata urunyanya rubisi\r\n2.        Rukuremo umutobe uwushyire ku ruhande\r\n3.        Katira \u201ccocombre\u201d muri wa mutobe w\u2019urunyanya\r\n4.        Bisige ku ruhu mu maso buri munsi, ukoresheje ipamba. \r\n5.        Ibi bituma amavuta y\u2019uruhu rwawe agabanyuka.\r\n\r\nUbu buryo Lydivine yarabugerageje. Ati: \u201cNkimara kubyisiga numvaga bikanyaraye mu maso. Nkumva navangamo amavuta cyangwa nkabireka, ariko ndihangana. Nyuma y\u2019iminota nk\u2019irindwi nahise mbikaraba, maze numva uruhu rwange ruranyerera neza. Ubu mbikoze nk\u2019inshuro zirindwi kandi mbona hari icyahindutse ku ruhu rwange rwo mu maso. Ntiruyaga nka mbere kuko ntarabikora nabanzaga kwihanagura ngo amavuta agabanuke mu maso.\u201d\r\n\r\n**UBURYO BWA KABIRI**\r\n\r\nIbingibi wabikoresha uko uruhu ufite rwaba rumeze kose:\r\n1.        Fata inyanya uzikande, umutobe wazo uwushyire ku ruhande\r\n2.        Fata avoka uzinombe neza\r\n3.        Vanga neza za nyanya na ya avoka, maze ubisige ku ruhu rwawe mu maso.\r\n4.        Bimarane hagati y\u2019iminota 20 na 30\r\n5.        Noneho karaba mu maso n\u2019amazi y\u2019akazuyazi.\r\n\r\n**UBURYO BWA GATATU:**\r\n\r\nIbingibi wabikoresha uko uruhu ufite rwaba rumeze kose:\r\n1.        Fata urunyanya urukuremo umutobe\r\n2.        Noneho fata ubuki, maze ubuvange na wa mutobe w\u2019inyanya\r\n3.        Bisige ku ruhu rwawe mu maso, maze ubimarane iminota nka 15.\r\n4.        Nyuma y\u2019iyi minota, fata amazi y\u2019akazuyazi woge mu maso.\r\n\r\nNadia yagerageje ubu buryo. Ati: \u201cNkimara gusiga ubuki mu maso yange byaramatiraga cyane, ndetse natekerezaga ko bitaza kuva mu maso n\u2019iyo nakaraba. Ariko si ko byagenze kuko nyuma y\u2019iminota 10 nozemo, kandi bikanshiraho neza. Maze kogamo numvaga uruhu rwafungutse, nkumva rurahumeka.\u201d \r\n\r\n**UBURYO BWA KANE:**\r\n\r\nIbi ngibi wabikoresha uko uruhu ufite rwaba rumeze kose:\r\n\r\nKoresha:\r\na)        Umuneke wa kamaramasenge 1\r\nb)        Utuyiko 2 tw\u2019ubuki\r\nc)        Umutobe wakamuwe mu ngingo imwe y\u2019igisheke\r\n\r\n**UKO UBIGENZA:**\r\n\r\n1.        Nomba umuneke neza uwunoze\r\n2.        Shyiramo ubuki\r\n3.        Shyiramo ya mazi wakamuye mu gisheke ubivange bimere nk\u2019igikoma.\r\n4.        Fata urwo ruvange usige ku ruhu mu maso rumareho iminota 15\r\n5.        Noneho bikarabe ukoreshe amazi meza gusa\r\n6.        Ubu buryo bukoreshwa rimwe mu cyumweru, bigatuma uruhu ruhumeka neza kandi rugasa neza\r\n\r\nBenie yagerageje ubu buryo. Aragira ati: \u201cUbu buryo narabukunze. Nabishyize mu maso haramatira, ndetse uko bigenda byuma nkumva mu maso hakanyaraye. Nirebye mu maso nabonaga hayaga. Ariko maze kogamo numvishe horohereye ndetse hakeye. Gusa byarangoye kubona umutobe w\u2019igisheke!\u201d\r\n\r\n**UBURYO BWA GATANU:**\r\n\r\nAha ngaha noneho ukoresha umwuka w\u2019amazi, hamwe n\u2019ibibabi by\u2019ibiti. Ibibabi uhitamo gukoresha, biterwa n\u2019ubwoko bw\u2019uruhu ufite:\r\n-        Ku bafite uruhu rusanzwe, bakoresha ibibabi by\u2019 umucyayicyayi cyangwa se peresili (persil)\r\n-        Ku bafite uruhu rw\u2019amavuta bakoresha ibibabi by\u2019inturusu, ibya romarini (romarin), ibishishwa by\u2019icunga cyangwa se iby\u2019indimu.\r\n-        Naho ku bafite uruhu rwumutse bagakoresha ibibabi by\u2019icyatsi cyangwa ururabo rwita \u201csauge\u201d.\r\n\r\n**UKO UBIGENZA:**\r\n\r\n1.        Iyo umaze guhitamo ibibabi ukoresha ukurikije uruhu rwawe, usukura mu maso neza\r\n2.        Biza amazi yakuzura icupa rya pirimusi nini\r\n3.        Yakure ku muriro ushyiremo ikibabi wahisemo bitewe n\u2019uruhu rwawe, maze ubireke bimare iminota 5\r\n4.        Tereka iyo safuriya irimo amazi ku meza atinyeganyeza\r\n5.        Ubikaho umutwe, ariko ntuwukoze ku isafuriya cyangwa mu mazi. Hagomba gusigaramo umwanya ungana n\u2019uwo wateramo intambwe ebyiri z\u2019ikiganza cyawe. \r\n6.        Humiriza, maze witwikire igitambaro mu mutwe kugera ku ntugu, umareho iminota 10 umwuka wa ya mazi ukuzamukira mu maso.\r\n7.        Karaba mu maso wisige amavuta usanzwe wisiga.\r\nGukoresha umwuka w\u2019amazi bikorwa rimwe mu kwezi ku bafite uruhu rusanzwe n\u2019uruhu rw\u2019amavuta naho ku bafite uruhu rwumye bakoresha umwuka w\u2019amazi rimwe mu mezi abiri.", 
  "source": null, 
  "featured": false, 
  "author_tags": [], 
  "image": "70aa301d4c54434196113ea78264c481", 
  "published": null, 
  "position": 3, 
  "image_host": "http://thumbor.unicore.io", 
  "slug": "fata-neza-uruho-rwo-mu-maso", 
  "uuid": "cdbbcae81c8c4c2e9d0b402777a2ee87"
}