{
  "subtitle": "", 
  "description": "Ngo ba \u201cNyampinga\u201d baba mu matsinda arangwa no kurushanwa ntibibabuza gukomeza kuba inshuti hagati yabo.", 
  "language": "kin_RW", 
  "title": "Dufite Ubumwe", 
  "primary_category": "fcb4fcdc99164b7d87a4148fb5b23cf5", 
  "created_at": "2016-03-01T10:30:47+00:00", 
  "featured_in_category": true, 
  "modified_at": "2016-03-07T14:07:07.641606+00:00", 
  "_version": {
    "package_version": "1.4.4", 
    "language_version": "2.7.6", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": null, 
  "content": "Amatsinda, cyangwa club, ahuriza hamwe abakobwa n\u2019abahungu, bakaba inshuti, bakiga ibintu byinshi, kandi bakishimisha. Hari amatsinda aba agamije kurushanwa, ariko na byo ntibibuza abayagize kuba inshuti. Ibi abanyamakuru ba \u201cNi Nyampinga\u201d twabibonye mu matsinda abiri: \u201cAmahoro\u201d ni club ikinira Karate i Shangi muri Nyamasheke. Na ho \u201cInkoramutima\u201d, barabyina. Itsinda ryabo rikorera kuri Janja, mu karere ka Gakenke.\r\n\r\n\u201cNi Nyampinga\u201d tugera mu ishuri ryisumbuye ryitiriwe Mutagatifu Fransisiko i Shangi, twasanze abakobwa bakina Karate barimo bitoza. Aba bakobwa iyo batera imigeri, uba ubona babishyizeho umutima, ndetse buri wese yifuza kuwutera neza kurusha abandi. Ngo ariko n\u2019ubwo barushanwa, ntibituma bagira umwiryane. \r\n\r\nAlice ni umwe muri bo. Ati: \u201cIyo turi gukina nge na bagenzi bange tuba twishimye. Kandi n\u2019iyo turangije tugira umwanya wo kuganira hagati yacu, maze tugakomeza ubucuti dufitanye.\u201d \r\nKurushanwa biba mu matsinda menshi. \u201cInkoramutima\u201d ni itsinda rigizwe n\u2019abari babyina kandi bakavuza ingoma. Muri iri tsinda buri wese aba yifuza kugaragara neza, bityo bikaba byamuhesha amahirwe yo kuba mu itsinda rito rizasohokera abandi. Ngo ariko kurushanwa kwabo ni ko gutuma itsinda rikomera.\r\n\r\nValentine na we abyinamo. Yagize ati: \u201cAbarusha abandi ni bo basohoka bakajya kubyina kugira ngo itorero rigaragare neza. Abasigara ntibibababaza, abagiye baba bahagarariye itorero ryose. Iyo bazanye insinzi iba ari iyacu twese!\u201d\r\n\r\nEpiphanie, ni we mukaraza uhiga abandi mu Nkoramutima. Yaratubwiye ati: \u201cIyo ntanze abandi kumenya umurishyo mushya simbirataho, ahubwo ndabigisha maze tugakomeza kuba inshuti\u201d.\r\n\r\nAba ba nyampinga bose twaganiriye barasaba abandi baba mu yandi matsinda guhiga, bakarushanwa, ariko kandi bakabikora bishimye kandi bagakomeza kuba inshuti.", 
  "source": null, 
  "featured": false, 
  "author_tags": [], 
  "image": "db810c4bd71f4a359b8d6422d3e8605f", 
  "published": null, 
  "position": 1, 
  "image_host": "http://thumbor.unicore.io", 
  "slug": "dufite-ubumwe", 
  "uuid": "3ce24a44b6854249a329549cbba9cbe5"
}