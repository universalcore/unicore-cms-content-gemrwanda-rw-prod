{
  "subtitle": "", 
  "description": "Kugera ku nzozi zawe", 
  "language": "kin_RW", 
  "title": "Ndabikunda kandi ndabishoboye", 
  "primary_category": "fcb4fcdc99164b7d87a4148fb5b23cf5", 
  "created_at": "2016-01-11T17:14:18+00:00", 
  "featured_in_category": true, 
  "modified_at": "2016-01-21T12:46:19.303454+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": null, 
  "content": "\u201cHari igihe umuntu agira impano ntamenye ko ayifite, hari n\u2019igihe ayigira akayimenya, akayikoresha ndetse ikamugirira akamaro mu buzima bwe.\u201d Uwavuze ibi ni Icyizere Pascaline Karuranga wiga mu rwunge rw\u2019amashuri rwa Notre Dame de Lourde mu Byimana. \r\n\r\nPascaline we ngo yiyumvamo impano yo kuyobora kuva kera. Akigera mu mashuri yisumbuye yagiye aba umuyobozi mu myaka yose yizemo, ubu akaba ari we uhagarariye abanyeshuri bose muri iki kigo. \r\n\r\nPascaline ati, \u201cmu kuyobora kwanjye nshimishwa no kubona umuntu aje ansanga ngo mukemurire ikibazo, cyane cyane iyo mugiriye inama zikamufasha.\u201d \r\n\r\nPascaline ngo kuba umuyobozi bimwigisha gutinyuka, bikamufasha kumenya amakuru ku bintu bibera mu kigo hamwe n\u2019ibibera mu gihugu muri rusange. Ikindi ngo bimufasha guhura no kumenyana n\u2019abantu batandukanye. \r\n\r\nPascaline kandi afite indoto. Aganira na \u201cNi Nyampinga\u201d yaratubwiye ati, \u201cnumva ubuyobozi bwanjye butazagarukira ku kuyobora ku bigo by\u2019amashuri nigamo gusa, nzagerageza kugera ku rwego rwo kuba umuvugizi wa rubanda.\u201d \r\n\r\n\r\nMuziranenge Aim\u00e9e, we ni umujyanama mu by\u2019ubwuzuzanye n\u2019uburinganire mu kigo gishinzwe kugenzura uko ubwuzuzanye n\u2019uburinganire bumeze, Gender Monitoring Office. Nawe kuba muri uyu mwanya avuga ko byamujemo kuva kera, kuko yanyuze mu rugendo nk\u2019urwa Pascaline igihe yari akiri muto. Aim\u00e9e ngo nta hantu na hamwe yize atayobora nibura itsinda runaka ry\u2019abanyeshuri. \r\n\r\nAim\u00e9e yagiye kurangiza muri Kaminuza y\u2019u Rwanda ari minisitiri w\u2019ubwuzuzanye n\u2019uburinganire muri komite y\u2019abanyeshuri. Ati: \u201cNdashimangira ko abakobwa bakwiriye kumenya icyo bashaka mu buzima bwabo bwa buri munsi, kuko iyo ukimenye, uhita ushaka n\u2019icyo ugomba gukora ngo ukigereho.\u201d\r\n\r\nYakomeje agira ati: \u201cAbakobwa biyumvamo kuba baba abayobozi bakwiriye kubiharanira, kandi bagakora cyane kugira ngo bagirirwe icyizere, cyane cyane ko n\u2019igihugu cyacu kibashyigiye.\u201d Naho Pascaline we ngo, \u201cabakobwa bagenzi banjye baba abifuza kuzaba abayobozi cyangwa abifuza kuzakora indi mirimo, bakwiriye kwirinda ibyababangamira ngo bibabuze kugera ku ndoto zabo.\u201d ", 
  "source": null, 
  "featured": false, 
  "author_tags": [], 
  "image": "20bdaa59fb2b4c61a182a7c8752bbec2", 
  "published": null, 
  "position": 2, 
  "image_host": "http://thumbor.unicore.io", 
  "slug": "ndabikunda-kandi-ndabishoboye", 
  "uuid": "5080f61f6f5c46108b27ad9e18f7cc16"
}