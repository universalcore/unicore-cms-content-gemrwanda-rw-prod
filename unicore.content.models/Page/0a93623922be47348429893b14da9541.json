{
  "subtitle": "", 
  "description": "", 
  "language": "kin_RW", 
  "title": "Uko wakwisukura ugahorana impumuro nziza", 
  "primary_category": "32da3de0f0404fddaf4f28137c2ee64c", 
  "created_at": "2016-01-25T10:03:14.654816+00:00", 
  "featured_in_category": true, 
  "modified_at": "2016-01-25T10:03:14.655040+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": null, 
  "content": "**IKIBAZO**: Ese ko hari igihe usanga umuntu afite impumuro itari nziza mu kwaha, icyo gihe yabigenza ate kugira ngo agire impumuro nziza?\r\n\r\nBurya mu kwaha ni ahantu hakwiye kugirirwa isuku ku buryo bwihariye kuko haturuka ibyuya byinshi. Icya mbere rero ni ukogosha incakwaha, kuko zituma ibyuya bifata mu kwaha ugasanga hatangiye gusohora impumuro mbi. Iyo umaze kogosha rero izo ncakwaha, woga mu kwaha hanyuma ugafata indimu ukayisaturamo uduce tune, maze ugafata agace kamwe ukagasiga mu maha, utundi duce ukatubika ahantu hasukuye nko mu gakopo ukagapfundikira, bityo ukazadukoresha na two. Kugira ngo iyo ndimu igire akamaro bisaba ko uba wakarabye neza.\r\n\r\nZimulinda Monica agira ati \u201ciyo usize indimu mu kwaha rero uba urwanije  umwuka mubi wo mu kwaha ku buryo wirirwa umunsi wose nta mpumuro mbi ikurangwaho\u201d.\r\n\r\n**IKIBAZO:** Ese mu gihe umuntu yoza amenyo ariko agakomeza kugira impumuro mbi mu kanwa yabigenza ate?\r\n\r\nMu kanwa na ho rero ni ingenzi cyane ku isuku ya buri wese, ni yo mpanvu hagomba kwitabwaho buri munsi.\r\n\r\nNi ngombwa rero koza mu kanwa buri gihe umaze gufata amafunguro, byibuze 3 mu munsi (mu gitondo, saa sita na nimugoroba mbere yo kuryama). Niba rero ukomeza kunuka mu kanwa kandi ibyo ubikora, gana kwa muganga kuko bishobora kuba biterwa n\u2019ubundi burwayi.\r\n\r\n**IKIBAZO:** Ese igihe nta muti wo kogesha amenyo ufite wabigenza ute?\r\n\r\nNiba nta muti w\u2019amenyo (tooth paste, \u201cColgate\u201d) ufite, koresha amazi arimo umunyu cyangwa icyatsi cyitwa \u201cicyumya\u201d, bizagufasha kurwanya umwuka mubi wo mu kanwa.\r\n\r\nMuganga w\u2019amenyo Eliane Harerimana yongeyeho ko \u201cuburoso bw\u2019amenyo bugomba gukoreshwa n\u2019umuntu umwe gusa kandi mu gihe kitarenze amezi atatu\u201d. Yavuze kandi ko ku bibwira ko ikara rishobora koza amenyo atari byo, kuko ahubwo riyangiza kubera ko rishobora kuyavungura.", 
  "source": null, 
  "featured": true, 
  "author_tags": [], 
  "image": "b56d24d9720c4a3f9eb2515e9218a7cd", 
  "published": null, 
  "position": 0, 
  "image_host": "http://thumbor.unicore.io", 
  "slug": "uko-wakwisukura-ugahorana-impumuro-nziza", 
  "uuid": "0a93623922be47348429893b14da9541"
}