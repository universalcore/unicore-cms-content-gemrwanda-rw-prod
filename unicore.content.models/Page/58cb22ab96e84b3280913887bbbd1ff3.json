{
  "subtitle": "", 
  "description": "Urukundo yakundaga imideri yaje kuruhinduramo ubucuruzi bwunguka", 
  "language": "kin_RW", 
  "title": "Umunyamideri w'umwuga wabitangiye akiri muto", 
  "primary_category": "fcb4fcdc99164b7d87a4148fb5b23cf5", 
  "created_at": "2016-02-02T06:55:20.540724+00:00", 
  "featured_in_category": true, 
  "modified_at": "2016-02-02T06:55:20.541019+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": null, 
  "content": "Uyu ni Julienne waje gufata urukundo akunda imideri akaruhinduramo umurimo wunguka.  \r\n\r\nNitwa Julienne Mukandayisenga mfite imyaka 19 y\u2019amavuko nkaba niga mu mwaka wa gatatu w\u2019amashuri yisumbuye mu Karere ka Nyanza mu Murenge wa Busasamana. Kuva nkiri umwana muto, nakuze nkunda imideri. Nkifite imyaka 16 nibwo natangiye gukora imikufi yo mu ijosi nkoresheje impeke z\u2019 ibishyimbo. Mu by\u2019ukuri nkitangira byari ukwishimisha gusa kuko nabaga nishimye iyo nabaga mbikora, kandi nkashimishwa n\u2019uburyo iyo mikufi yamberaga iyo nabaga nyambaye. Nyuma y\u2019igihe gito abantu batangiye kubimbazaho ibibazo byinshi, ntangira ntyo kujya mbikorera inshuti, abo mu muryango ndetse n\u2019undi wabaga abishaka. Nyuma y\u2019imyaka itatu gusa, ubu natangije ubucuruzi bwanjye buciriritse, aho ninjiza amafaranga y\u2019u Rwanda 2,500 kuri buri mukufi nkoze. \r\n\r\nNtushobora kwiyumvisha aho ubucuruzi bwanjye bungejeje. Ni impano ikomeye cyane kuba umukobwa yabasha kugira icyo yikorera ubwe. Njye niyishyurira amafaranga y\u2019ishuri, nigurira imyenda, ibyo bituma nta kintu nkisaba ababyeyi banjye. Uretse kuba hari icyo nikorera, natangiye kandi kugira icyo mfasha umuryango wanjye, ibyo bigashimisha ababyeyi banjye kandi bituma nanjye ngira ishema ry\u2019ibyo nagezeho. Ngurira murumuna wanjye utuntu tumwe na tumwe ndetse hari ibikenewe mu rugo njya ngura. Ibyo byose nabigezeho kuko nakomeje gukora kimwe mu byo nkunda.\r\n\r\nInama nagira abandi bakobwa, ni ukwikuramo ubwoba bakizera ko bafite ubushobozi bwo gutegura ejo hazaza habo. Utitaye ku buryo utekereza ko bikomeye kubigeraho, nushyiramo agatege, uzabona ko uzagera ku byiza nta kabuza. Ni wowe uri kwikorera, kandi uri kwiremera ibyiza. Ibyo nubigeraho uzaba uri gutegurira amahirwe abandi bakobwa bo mu Rwanda. Bakobwa, muze dushyire hamwe kandi dukore cyane kugirango tugere ku iterambere ryacu. ", 
  "source": null, 
  "featured": true, 
  "author_tags": [], 
  "image": null, 
  "published": null, 
  "position": 0, 
  "image_host": "http://thumbor.unicore.io", 
  "slug": "umunyamideri-wumwuga-wabitangiye-akiri-muto", 
  "uuid": "58cb22ab96e84b3280913887bbbd1ff3"
}